[
  {
    "slug": "ktoré-karty-a-cnosti-sú-najlepšie",
    "title": "Ktoré karty a cnosti sú najlepšie?",
    "date": "2025-10-24T17:53:00.000Z",
    "author": "Kristián",
    "author_image": "the-way/public/images/uploads/kiko-2-.jpg",
    "summary": "Ak patríš medzi skúsenejších hráčov The Way of the Disciple, určite ťa zaujíma, ktorá kombinácia cností a kariet je tá najsilnejšia. Každá cnosť prináša iný štýl hrania a práve hľadanie dokonalej trojkombinácie robí hru takou zábavnou. Len pozor aj keď si myslíš, že máš najlepší balíček, Matúšov ťa možno prekvapí rovnako ako nás 😆.",
    "category": "Stratégia",
    "image": "the-way/public/images/uploads/8c0bc3c8-cefd-44cb-9269-24e4bf856bd6.png",
    "content": [
      {
        "type": "text",
        "text": "\nAk ste pokročilý hráč **The Way of the Disciple**, určite vás zaujíma, ktorá kombinácia kariet je najefektívnejšia. V hre je päť farieb a pri stavbe balíčka sa často oplatí zamerať na **tri cnosti**, pretože to prirodzene vychádza z definície víťaznej podmienky v základnom režime. Samozrejme, hra sa dá vyhrať aj inou kombináciou, no sústredenie sa na tri cnosti je prvá stratégia, s ktorou sa hráči zoznámia a ktorá dáva veľký zmysel.\n\nKaždá cnosť má svoje špecifické vlastnosti a štýl hrania. Napríklad **Kniha** sa zameriava hlavne na dobré ťahanie kariet, zatiaľ čo **Oheň** sa sústreďuje na reakcie voči súperovi. Hneď pri prvom stavaní balíčka (alebo dokonca ešte pri kúpe štartovacieho setu) si hráč vyberá tri aspekty hry, na ktoré chce svoj balíček zamerať. Hru sme dlho balancovali, takže jednotlivé cnosti a ich príslušní svätci sú dobre vyrovnaní. Napriek tomu však nie sú úplne rovnako silní a práve v tom spočíva zábava. Každý hráč sa snaží vytvoriť kombináciu, ktorá bude čo najefektívnejšia.\n\n\nOtázka teda znie: **aká kombinácia cností a svätých dokáže poraziť čo najviac iných balíčkov?** Osobne mám jasného favorita, aj keď proti Matúšovmu balíčku prehrávam už 4:1 😆.\n\n\nTešíme sa na to, aké balíčky si poskladáte vy a s akými stratégiami (s ktorými sme možno ani vôbec nerátali, prídete)."
      }
    ],
    "body": ""
  },
  {
    "slug": "kedy-a-ako-sa-dočkáte-the-way",
    "title": "Kedy a ako sa dočkáte The Way",
    "date": "2025-10-24T17:29:00.000Z",
    "author": "Kristián",
    "author_image": "the-way/public/images/uploads/kiko-2-.jpg",
    "summary": "Naša prvá séria The Way of the Disciple je takmer pripravená a naším cieľom je doručiť ju podporovateľom ešte pred Vianocami 2025. Podporte hru už teraz cez Donio a staňte sa súčasťou dobrodružstva, ktoré spája zábavu, vzdelávanie a objavovanie sveta svätosti.",
    "category": "",
    "image": "the-way/public/images/uploads/karty.jpg",
    "content": [
      {
        "type": "text",
        "text": "\n\n\nNaša prvá séria hry **The Way of the Disciple** je takmer pripravená a naším odvážnym cieľom je doručiť ju podporovateľom **ešte pred Vianocami 2025**. Vieme, že termín je náročný, no veríme, že s vašou pomocou sa nám to podarí. Preto je veľmi dôležité, aby ste hru podporili už teraz cez platformu Donio. Práve vďaka vašej včasnej účasti môžeme pripraviť všetky karty, balíčky a odoslať ich včas.\n\nNaša cesta však nekončí iba vydaním prvej série. Hra je nielen zábava, ale aj **vzdelávanie a objavovanie sveta svätosti**. Pracujeme na viacerých doplnkových materiáloch, ktoré majú zaujímavý a interaktívny charakter a obohacujú zážitok mimo samotnej hry. V budúcnosti plánujeme dokonca aj samostatnú interaktívnu aplikáciu, ktorá umožní hráčom spoznať svätcov a ich hodnoty ešte hlbšie.\n\nSvet zberateľských kartových hier (TCG) prináša radosť najmä v tom, že si každý hráč môže zostaviť **vlastný balíček kariet**. Momentálne sú naše možnosti obmedzené časom, kapacitami a financiami, no už teraz plánujeme ďalšie série a testujeme nové mechaniky. Druhá séria je dokonca už vo fáze finálneho testovania. Vaša podpora je preto pre nás kľúčová a pomáha nám prinášať viac zábavy, viac inšpirácie a viac možností pre každého, kto chce kráčať cestou dobra a odvahy."
      }
    ],
    "body": ""
  },
  {
    "slug": "ako-sa-zrodila-the-way-of-the-disciple",
    "title": "Ako sa zrodila The Way of the Disciple",
    "date": "2025-10-24T14:11:00.000Z",
    "author": "Kristián",
    "author_image": "the-way/public/images/uploads/kiko-2-.jpg",
    "summary": "Za hrou The Way of the Disciple stojíme štyria kamaráti z vysokej.Spojila nás vášeň pre stolové hry, dlhé večery plné diskusií a túžba vytvoriť niečo vlastné, čo by malo aj hlbší zmysel. Z tejto myšlienky sa zrodila hra, ktorá spája strategiu so skutočnými príbehmi svätcov a ukazuje, že svätosť môže byť dobrodružstvom, do ktorého sa oplatí pustiť.",
    "category": "",
    "image": "the-way/public/images/uploads/spoločná.jpg",
    "content": [
      {
        "type": "text",
        "text": "Ťažko povedať, kde presne sa zrodil nápad vytvoriť stolnú hru. Myslím, že každý fanúšik hier má niekde vzadu myšlienku na vlastnú hru, ktorú by raz chcel priniesť na svet. Za hrou **The Way of the Disciple** stojíme pôvodne štyria kamaráti z vysokej školy. **Janči, Kiko, Matúš a Sendy**. A treba uznať, že všetci sme občas až trochu *príliš* veľkí fanúšikovia stolných hier. Počas spoločných večerov vo Vive v Ihrisku sme často diskutovali o hrách. Čo funguje, čo nie, ako by sa dala mechanika vylepšiť alebo ako dosiahnuť lepšiu rovnováhu medzi zábavou a výzvou.\n\n\n\nSpolu sme tiež ako dobrovoľníci pripravovali **letné kresťanské tábory**, kde sa človek učí prenášať teóriu do praxe. Práve tam sme si uvedomili, aké náročné, no krásne je vytvoriť niečo, čo je zároveň zábavné, hodnotné a s jasným posolstvom. Tieto skúsenosti v nás prehĺbili túžbu vytvoriť hru, ktorá by nielen bavila, ale aj inšpirovala.\n\n\n\nAsi pred rokom prišiel **Janči** s konkrétnym nápadom a to vytvoriť hru, ktorá by spojila našu vášeň pre stolové hry s hlbším zmyslom života, v duchu evanjelizácie. Bez váhania sme sa pridali a pustili do práce. Od začiatku sme uvažovali nad konceptom **zberateľskej kartovej hry (TCG)** s tematikou svätých. Spojenie, ktoré nám dávalo dokonalý zmysel. Sme fanúšikmi hier ako *Magic: The Gathering* či *Hearthstone*, no zároveň veríme, že práve svätci ponúkajú nekonečný zdroj inšpirácie, odvahy a poznania.\n\n\n\nNaša myšlienka rástla spolu s nami. Chceli sme, aby hra ponúkala viac než len zábavu aby hráčov **inšpirovala, učila ich hodnotám.** Diskutovali sme o konceptoch, kreslili prvé návrhy kariet a spoznávali životy svätcov. Dostalo sa nám veľkej podpory od kamarátov s umeleckým nadaním, ktorí pomohli dať vizuálnu podobu našim predstavám. Postupne sme ladili a testovali pôvodný koncept hry. Niektoré zmeny boli väčšie, iné len drobné, ale veríme, že sa nám podarilo vybalansovať hru tým správnym, zábavným smerom.\n\n\n\nA tak vznikla **The Way of the Disciple** hra, ktorá ukazuje, že každý z nás môže kráčať cestou dobra a odvahy, a že aj malé, nadšením poháňané nápady sa môžu zmeniť na veľké dobrodružstvo."
      },
      {
        "type": "image",
        "image": "the-way/public/images/uploads/spoločná.jpg",
        "alt": "Matúš, Janči, Sendy a Kiko - štyria kamaráti, ktorí sa rozhodli premeniť vášeň pre hry na spoločné dobrodružstvo.",
        "caption": "Matúš, Janči, Sendy a Kiko - štyria kamaráti, ktorí sa rozhodli premeniť vášeň pre hry na spoločné dobrodružstvo."
      }
    ],
    "body": ""
  }
]
